<html><head></head><body background="parketta.jpg">

<table border="0" cellpadding="9" width="100%">
  <tbody><tr>
    <td width="100%"><p align="center"><em><font color="#0000a0"><strong><big>Gulliver az
    óriások birodalmában</big><br>
    </strong></font></em></p></td>
  </tr>
</tbody></table>


<p align="center"><img src="gulliver%20az_elemei/g01.jpg" alt="g01.jpg (16325 bytes)" height="318" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Olvasóim bizonyára emlékeznek rá, a király parancsára
    megvizsgált az ország három neves tudósa, hogy eldöntsék, mi is vagyok valójában.
    Hosszas vizsgálatok után sem tudtak rájönni az igazságra, végül jelentették, hogy
    nem vagyok más, mint a "természet furcsa játéka". A király, aki sokkal
    értelmesebb volt mint tudósai, eldöntötte: ember vagyok, ha sokkal kisebb is, mint
    õk. </td>
    <td valign="top" width="50%">Elhitte, hogy hazámban minden, az állatok, a fák, a házak
    velem arányosak. Lelkére kötötte a királynénak, hogy bánjanak velem jól és ez
    így is történt: külön kis hálószobát készíttettek számomra kényelmes
    fekhellyel, ablakkal, még szállítani is lehetett. Ellátásomról kis dajkám
    gondoskodott, aki igazán mindent megtett, hogy jól érezzem magam.</td>
  </tr>
</tbody></table>


<p align="center"><img src="gulliver%20az_elemei/g02.jpg" height="315" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Apró termetem sok bajnak lett okozója. A királyné törpéje,
    aki eddig a legalacsonyabb volt az egész birodalomban - lehetett vagy harminc láb magas
    - amikor elõször meglátott, nagyon meghökkent. Alig akarta elhinni, hogy már nem õ a
    legkisebb ember az országban. Valahányszor találkozott velem, kihúzta magát és pöf
    feszkedve járkált. Bosszantotta, hogy engem mennyire </td>
    <td valign="top" width="50%">szeretnek és milyen kedvesek hozzám. Állandóan gúnyolt,
    vagy alakom miatt csúfolt, mindenre volt valami epés megjegyzése. Én sem hagytam
    magam, bátyámnak neveztem, csípõs válaszokat adtam, amin az elõkelõségek nagyokat
    nevettek. Mindez egyre jobban ingerelte a törpét, aki nyilván féltékeny is volt rám
    és egyre azon törte a fejét, hogyan állhatna bosszút.</td>
  </tr>
</tbody></table>


<p align="center"><img src="gulliver%20az_elemei/g03.jpg" height="315" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Hamarosan ennek is eljött az ideje. Egy ebéd alkalmával
    valamivel nagyon feldühítettem a törpét, hirtelen felkapott és belevágott egy nagy
    ezüsttálba, amely színültig volt tejszínnel, majd elszaladt, amilyen gyorsan csak a lába
    vitte. Balszerencsémre kis dajkám a szoba végében volt, a királyné meg annyira
    megijedt, hogy hirtelen nem tudta, mit tegyen. Az mentett meg, hogy jól </td>
    <td valign="top" width="50%">úszom és sikerült elkapnom az edény szélét. Kis dajkám
    odarohant és kimentett a tejszínbõl. Végül is nem történt semmi bajom, csak annyi,
    hogy egy jó nagy adag tejszínt nyeltem és tönkrement a ruhám. Ennyivel meg is úsztam
    a dolgot. Nem így a törpe, akit jól elfenekeltek, ráadásul meg kellett hogy igya a
    tejszínt, amibe beledobott.</td>
  </tr>
</tbody></table>


<p align="center"><img src="gulliver%20az_elemei/g04.jpg" height="312" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Sajnos nem ez volt az egyetlen kalandom a törpével. Egy
    alkalommal, amikor a királyné velõs csontot evett, tányérján hagyta a csontot. A törpe
    csak az alkalmat leste, hogy elbánjon velem. Amikor a királyné távozott az asztaltól,
    kis dajkám pedig éppen kinézett az ablakon, felugrott az asztal mellett levõ zsámolyra,
    elkapta lábaimat és hónaljig belenyomott a velõs csontba. </td>
    <td valign="top" width="50%">Mozdulni sem tudtam, annyira beszorultam a csontba.
    Beletellett egy idõbe, amíg Glumdalclitch észrevette mi történt, mert annyira megalázónak
    éreztem az egészet, hogy még csak nem is kiabáltam. Kis dajkám nagy keservesen kihúzott
    a velõs csontból. A törpét megvesszõzték, de nem hiszem, hogy sokat tanult; volna
    belõle.</td>
  </tr>
</tbody></table>


<p align="center"><img src="gulliver%20az_elemei/g05.jpg" height="317" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Szívesen sétáltam a palota kertjében a szebbnél szebb
    virágok között. Egyszer egy darab édes süteményt majszoltam, ami a reggelibõl
    maradt, mikor hirtelen, mint derült égbõl a villám, darazsak csaptak le rám. Valószínûleg
    megérezték az édes tészta illatát, mert elõször a süteménynek estek, valósággal
    kiragadták a kezembõl. Akkorák lehettek, mint egy-egy jókora fogoly, zümmögésük </td>
    <td valign="top" width="50%">olyan, mintha száz duda szólt volna egyszerre. Láttam,
    hogy ennek a fele sem tréfa, kardot rántottam és támadtam. Villámgyors mozdulattal
    kettõt leszúrtam, a többi elmenekült. Késõbb tudtam csak meg, hogy csípésük halálomat
    is okozhatta volna. A leszúrt darazsaknak megmértem a fullánkját, másfél hüvelyk
    volt mindegyik és hegyes, mint a tû.</td>
  </tr>
</tbody></table>


<p align="center"><img src="gulliver%20az_elemei/g06.jpg" height="315" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">A törpével sajnos volt még egy kellemetlen kalandom. Úgy
    látszik nem felejtette el, hogy már kétszer fenyítették meg miattam. Kis dajkámmal sétáltam
    a kertben, aki rövid idõre egyedül hagyott. Éppen egy fiatal fenyõ alatt sétáltam,
    mikor a törpe elkapta a fa törzsét és jól megrázta. Csak úgy záporoztak rám a súlyos
    tobozok, mindegyik akkora, mint egy-egy kisebb </td>
    <td valign="top" width="50%">hordó. Az egyik eltalálta a hátamat és a földre terített.
    Szerencsére nem sérültem meg súlyosan, de még így is egy hétig nyomtam az ágyat.
    Szerettem volna véget vetni az ellenségeskedésnek, ezért kértem a királynét, bocsásson
    meg neki. Ez meg is történt, de a biztonság kedvéért odaajándékozták az egyik fõúrnak,
    aki szerencsére jó távol élt az udvartól.</td>
  </tr>
</tbody></table>


<p align="center"><img src="gulliver%20az_elemei/g07.jpg" height="316" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Boldogan élhettem volna az országban, ha kicsiny termetem
    miatt idõnként nem kerültem volna furcsa és nevetséges helyzetekbe. Nemrégiben kis
    dajkám kivitt a kertbe. Kértem, hogy hagyjon egyedül. Leheverésztem a fûbe, ekkor történt
    a baj. A fõkertész fehér kutyája valahogy beszabadult a kertbe. Megérezhette
    szagomat, addig szimatolt, amíg megtalált. Hirtelen a szájába </td>
    <td valign="top" width="50%">kapott és rohant velem a gazdájához. Elõször azt sem
    tudtam mi történt, csak éreztem, hogy egy hatalmas fenevad tart a fogai között.
    Szerencsére a kutya nagyon gyengéden vitt a szájában. Képzelhetik mennyire örültem,
    amikor letett gazdája elé. Az ijedtségen kívül semmi bajom sem történt, boldogan
    siettem vissza kis dajkámhoz.</td>
  </tr>
</tbody></table>


<p align="center"><img src="gulliver%20az_elemei/g08.jpg" height="318" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Sok más kisebb kalandom is volt, melyeket még
    Glumdalclitch-nek sem meséltem el, féltem, ha mindezeket megtudja, soha többé nem
    enged ki egyedül a kertbe. Egy alkalommal például derékig estem valami állat-ásta
    lyukba, alig tudtam kikecmeregni. Máskor egy csigaházba botlottam, kis híján a lábamat
    törtem. A legrémesebb az volt, amikor egy délután elszunyókáltam a </td>
    <td valign="top" width="50%">kertben, rám alkonyodott és arra ébredtem, hogy egy óriási
    denevér röpült el fölöttem. Kiterjesztett sötét szárnyaival igazán félelmetes
    volt. Kardot rántottam és a szörnyeteg jobbnak látta, ha elmenekül. A palotában
    mindenütt kerestek, de arra nem is gondoltak, hogy ilyen késõn még a kertben vagyok.
    Kalandjaimmal senkinek sem dicsekedtem el.</td>
  </tr>
</tbody></table>


<p align="center"><img src="gulliver%20az_elemei/g09.jpg" height="317" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%"> Sokszor gondoltam családomra, ilyenkor búnak adtam a
    fejem. Õfelsége nem szerette, ha szomorkodom, mindent megtett annak érdekében, hogy jól
    érezzem magam. Figyelemmel hallgatta, amikor tengeri utazásaimról meséltem. Egyszer
    megkérdezte, értek-e a vitorlákhoz, mert egy kis mozgás biztosan jót tenne az egészségemnek.
    Elmondtam, hogy bár seborvosként dolgoztam, a </td>
    <td valign="top" width="50%">hajókhoz mégis jól értek. Hamarosan építtetett számomra
    egy kis hajót, vitorlákkal is felszerelték, már csak vízre volt szükség. Készíttettek
    az asztalossal egy hatalmas teknõt - lehetett vagy háromszáz láb hosszú és ötven láb
    széles - ebbe helyezték a vitorlást. A szelet az apródok szolgáltatták, akik buzgón
    fújták a vitorlákat.</td>
  </tr>
</tbody></table>


<p align="center"><img src="gulliver%20az_elemei/g10.jpg" height="319" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Rövidesen az egész udvar tengerész tudományomat bámulta.
    Az udvarhölgyek valóságos vihart támasztottak, amikor legyezõikkel segítették az
    apródokat. Most aztán bemutathattam, mit csinál a tengerész, ha viharba kerül.
    Egyszer a szolga akinek az volt a feladata, hogy a teknõt idõnként friss vízzel megtöltse
    - véletlenül békát hozott a vödrében. Mikor a teknõt feltöltötte, a béka is a </td>
    <td valign="top" width="50%">vízbe került. Senki sem vette észre, egészen addig, amíg
    hajóm ismét vízre nem tették. A béka felmászott a hajóra, súlyával majdnem
    felbillentette, majd a fedélzet közepére ugrott. Sajnos nem fogadhattam el útitársnak,
    attól féltem, felborítja a vitorlást. Nagyot ütöttem a fejére az evezõvel, mire sürgõsen
    visszaugrott a vízbe.</td>
  </tr>
</tbody></table>


<p align="center"><img src="gulliver%20az_elemei/g11.jpg" height="318" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Volt a királyi udvarban egy majom, mindenki kedvence. Egy
    alkalommal hallottam, hogy valami beugrik a szobába, mindent felborít. Kinéztem kis
    szobám ablakán, láttam, hogy a majom. Nyomban észrevett és benyúlt ablakomon.
    Igyekeztem elhúzódni mancsa közelébõl, de hiába, csak elkapta a kabátom szárnyát.
    Kihúzott kis szobámból, a melléhez szorított, megsimogatta </td>
    <td valign="top" width="50%">az arcom, valószínûleg azt hitte, hogy a saját fajtája
    vagyok. Egy hirtelen zajra kiugrott az ablakon és rohant az esõcsatornához. Villámgyorsan
    felmászott, három lábával kapaszkodott, a negyedikkel engem tartott. Ekkor látott meg
    kis dajkám, nagyot sikított. A majom megijedt, elejtett és elmenekült. Szerencsére az
    ereszcsatornába estem.</td>
  </tr>
</tbody></table>


<p align="center"><img src="gulliver%20az_elemei/g12.jpg" height="312" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Ott kucorogtam az esõcsatornában, alattam ötszáz láb
    mélység. Közben mozgósították a királyi tûzoltóságot, hatalmas létrákat hoztak
    és nekitámasztották az ereszcsatornának. Parancsnokuk gyorsan felmászott és a
    zsebébe dugott. Amikor leértünk a palota udvarára, mindenki tapsolt és éljenzett.
    Kis dajkám az ijedtségtõl még mindig remegett. Engem is elöntött a </td>
    <td valign="top" width="50%">veríték, mikor arra gondoltam, mi történt volna - ha csak
    egy pillanatra is - elszédülök. A majmot késõbb megfogták és ketrecbe zárták,
    tõle nem kellett már tartanom. Tele voltam kék foltokkal, mert a menekülõ állat
    bizony keményen szorított. Ágyba dugtak, az egész udvar aggódott miattam, a
    királyné többször is meglátogatott. Szerencsére hamarosan felépültem.</td>
  </tr>
</tbody></table>


<p align="center"><img src="gulliver%20az_elemei/g13.jpg" height="314" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">A király nagyon szerette a zenét, az udvarban rendszeresen
    tartottak hangversenyeket. Néha engem is elvittek, de olyan nagy volt a zaj, hogy alig
    tudtam a dallamokat kivenni. Gyermekkoromban egy keveset játszottam a spinéten,
    képzelhetik mennyire örültem, amikor megtudtam, hogy kis dajkám is játszik ezen a
    hangszeren. Nekem is megengedte, hogy megpróbáljam, de a </td>
    <td valign="top" width="50%">billentyûk olyan szélesek voltak és olyan távol
    egymástól, hogy még kiterjesztett karral is legfeljebb csak ötöt értem át. Egy kis
    leleménnyel aztán rájöttem a megoldásra. Két hosszú botnak bevontam bõrrel a
    végét és így némi gyakorlás után már jól ment a játék. A király és a
    királyné is nagyon örültek, amikor hazám dalait játszottam el nekik.</td>
  </tr>
</tbody></table>


<p align="center"><img src="gulliver%20az_elemei/g14.jpg" height="310" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Az ország lakóinak mûveltsége elég hiányos, de
    matematikai tudásuk kiváló. Ezt azonban szinte kizárólag hasznos célokra
    fordítják, így nem hiszem, hogy hazánkban sokra becsülték volna ismereteiket.
    Ábécéjük mindössze huszonkét betûbõl áll, emiatt törvényeik is igen rövidek,
    mert egyik sem lehet hosszabb, mint az ábécé betûinek száma. Így teljesen
    egyértelmûek, ezekhez </td>
    <td valign="top" width="50%">magyarázatot fûzni nagy bûnnek számít. Õsidõk óta
    ismerik a könyvnyomtatást, de könyvtáraik nem nagyok. Megengedték számomra a
    könyvtár használatát, csak az olvasás volt kissé bajos a könyvek mérete miatt. A
    királyné asztalosa készített számomra egy különleges létrát, melynek tetejérõl
    - ha nem is könnyen - el tudtam olvasni a könyveket.</td>
  </tr>
</tbody></table>


<p align="center"><img src="gulliver%20az_elemei/g15.jpg" height="317" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Több mint három éve éltem már az országban, de családomat
    sohasem felejtettem el. Szerettem volna visszajutni hazámba, ez hamarosan be is következett,
    bár elég szokatlan módon. Az év elején a királyi pár hosszú útra indult. A
    birodalom déli részét szerették volna megtekinteni, kis dajkám és én is elkísértük
    õket. Útidobozomban szállítottak, melyet közben függõággyal </td>
    <td valign="top" width="50%">szereltek fel úgy, hogy szinte alig éreztem a rázkódást.
    Útközben pihenõt tartottunk a király egyik tengerparti kastélyában. Régen láttam már
    az óceánt, ezért kértem, vigyenek ki a partra. Az egyik apródra bíztak. Kis dajkám
    lelkére kötötte, hogy nagyon vigyázzon rám. Az apród útidobozomban vitt ki és egy
    szikla aljában letett a fövenyre.</td>
  </tr>
</tbody></table>


<p align="center"><img src="gulliver%20az_elemei/g16.jpg" height="310" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Útidobozom ablakából bánatos pillantást vetettem a hullámzó
    óceánra. Talán a honvágytól, vagy a friss tengeri levegõtõl elbágyadtam, becsuktam
    az ablakot és lefeküdtem pihenni. Teljesen egyedül voltam, mert az apród - ahelyett,
    hogy vigyázott volna rám - a sziklák között kószált. Hirtelen hatalmas rándításra
    ébredtem, valami megragadta a doboz tetején levõ kampót. Kilestem az </td>
    <td valign="top" width="50%">ablaktábla résein, de csak az égboltot és felhõket láttam.
    Dobozom nagy sebességgel röpült, ebbõl, meg a nagy szárnycsapkodásból arra következtettem,
    hogy egy óriási sas ragadhatott el. Ezek a madarak igen ravaszak, úgy jutnak zsákmányhoz,
    hogy amit kiszemelnek - például a nagy teknõsbékákat - felragadják a levegõbe, majd
    ráejtik egy sziklára és felfalják.</td>
  </tr>
</tbody></table>


<p align="center"><img src="gulliver%20az_elemei/g17.jpg" height="316" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Az én madaramnak is ez lehetett a szándéka. Nem tudom mi
    zavarta meg, de elengedte a gyûrût és a doboz hatalmas csobbanással a tengerbe esett.
    Az egész alkotmány mélyen a vízbe süllyedt, de egy idõ után ismét fényt láttam,
    ebbõl tudtam, hogy a víz felszínén vagyok. Most áldottam csak szerencsémet, hogy az
    útidobozt nagy gonddal készítették. A padlót erõs vaslapokkal tették </td>
    <td valign="top" width="50%">szilárddá, ez akadályozta meg, hogy ezer darabra törjön,
    amikor a magasból a vízbe esett. Az ablakot és az ajtót is olyan pontosan illesztették,
    hogy alig folyt be a víz. Tisztában voltam vele, hogy dobozomat nem tengeri utazás céljára
    készítették, nehezen bír majd ki egy hosszabb utat. Nem tudtam, hogy mit hoz a holnap,
    de bíztam jószerencsémben.</td>
  </tr>
</tbody></table>


<p align="center"><img src="gulliver%20az_elemei/g18.jpg" height="316" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Útidobozom úgy úszott a víz színén, mint valami kis hajó.
    Sajnos - ha lassan is - beszivárgott a víz. Szétszakítottam egyik ingemet és egy részével
    betömtem minden kis repedést. Tudtam, az életem függ attól, hogy jármûvemet egy
    erre járó hajó felfedezze, különben néhány napon belül éhen és szomjan
    pusztulok. Észrevettem, hogy a doboz tetején van egy lyuk. Valószínû, hogy egy csomó
    </td>
    <td valign="top" width="50%">eshetett ki a fából, ez adta az ötletet. Leszedtem a falról
    azt a rudat, melyhez függõágyamat erõsítették. Ingem elejébõl és hátából valóságos
    kis zászlót készítettem, rákötöttem a rúdra, majd az egészet - ha nem is könnyen
    - átdugtam a lyukon. Így jobban észrevehettek, mert a kis zászló szépen lobogott a
    szélben.</td>
  </tr>
</tbody></table>


<p align="center"><img src="gulliver%20az_elemei/g19.jpg" height="316" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Már második napja hányódtam a tengeren, gyötört az éhség
    és a szomjúság. Vadul dobáltak a hullámok, elvesztettem minden reményt. Egyszerre
    csak olyan zajt hallottam, mintha valami ráesne a dobozom tetejére. Észrevettem, hogy jármûvem
    valahogy másképp úszik, mint eddig, mintha vontatnák. Torkom szakadtából kiabáltam
    minden nyelven, amit csak ismertem, de </td>
    <td valign="top" width="50%">hangomat elnyomta a hullámok zaja. Hirtelen valami nekiütközött
    a doboz oldalának, majd lépéseket hallottam, mintha járkálnának a doboz tetején. Újult
    erõvel kiabáltam, de most már választ is kaptam angol nyelven: van itt valaki?
    Visszakiáltottam, hogy egy szerencsétlen angol vagyok és könyörögtem, hogy minét elõbb
    szabadítsanak ki.</td>
  </tr>
</tbody></table>


<p align="center"><img src="gulliver%20az_elemei/g20.jpg" height="311" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Mint késõbb kiderült, a hajó kapitánya mentett meg.
    Elmondta, rövid idõvel ezelõtt észrevették furcsa jármûvemet és most már teljes
    biztonságban vagyok. Rövidesen jön majd a hajóács, kinyitják a felsõ nyílást és
    kiszabadítanak. Így is történt. Óriási volt az álmélkodás, a matrózok nem
    fogytak ki a kérdésekbõl. Elõször azt hittem, megbolondulok, mert annyira megszoktam
    az </td>
    <td valign="top" width="50%">óriások méreteit, hogy a tengerészeket valósággal törpéknek
    néztem. Nekik sem lehetett valami jó a véleményük, mert a kérdésekre kapott válaszokból
    azt következtették: nem lehetek épeszû. A helyzetet végül a kapitány mentette meg,
    mert becipelt a fülkéjébe, ételt, italt adott, saját ágyába fektetett, aludjam csak
    jól ki magam.</td>
  </tr>
</tbody></table>


<p align="center"><img src="gulliver%20az_elemei/g21.jpg" height="311" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Rémes álmaim voltak, de ébredésem után sokkal jobban éreztem
    magam. A kapitány is megnyugodott, mert furcsa viselkedésem elmúlt. Mikor látta, hogy
    ragaszkodom történetemhez, kért, hogy meséljem el, hogyan vetõdtem erre a vidékre. Részletesen
    elmondtam mindent, de láttam az arcán, hiszi is, meg nem is. Ekkor arra kértem, hozassa
    ide kis szekrénykémet. Megmutattam neki </td>
    <td valign="top" width="50%">különös gyûjteményemet, melyet az óriások országában
    szedtem össze. Volt ott néhány hosszú varrótû, szálak a királyné hajából, a
    darazsak fullánkjai és sok más tárgy. Legnagyobb hatása annak a köves aranygyûrûnek
    volt, amit a királynétól kaptam. Ez végleg meggyõzte, hogy igazat mondok. Azt tanácsolta,
    ha visszaérkezem Angliába, feltétlen írjam meg kalandjaimat.</td>
  </tr>
</tbody></table>


<p align="center"><img src="gulliver%20az_elemei/g22.jpg" height="314" width="590"></p>
<table border="0" cellpadding="9" width="100%">
  <tbody><tr>
    <td valign="top" width="50%">Hajónk, miután kikötöttünk Tonkinban, útnak indult
    hazafelé. Kedvezõ széllel vitorláztunk a Jóreménység fokáig. utunk végig
    szerencsés volt. Végül kilenc hónappal azután, hogy felvettek a hajó fedélzetére,
    megérkeztünk Angliába, Downs kikötõjébe. 1706. június 3-át mutatott a naptár,
    amikor négyévi távollét után hazaérkeztem. A kapitány semmit sem fogadott el az
    útért,</td>
    <td valign="top" width="50%">bárhogy is erõsködtem. Mint jóbarátok váltunk el.
    Hazaérve alig ismertem meg házunkat. Feleségem és gyermekeim szaladtak elém, a
    boldogságtól alig tudtak megszólalni. Átöleltem õket és megfogadtam: soha többé
    nem szállok tengerre. Azt, hogy ígéretemet sikerült-e megtartani, majd máskor
    mesélem el.</td>
  </tr>
</tbody></table>


</body></html>